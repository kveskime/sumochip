##Roboti kokku panemine

###Mootorite monteerimine

Kinnita distantskruvid ühele kere jaoks ette nähtud plaatidest:

![Base assembled](img/kit/10-base-assembled.jpg)

Kleebi ühele servomootorile kahepoolne teip nagu näidatud pildil:

![Servo taping](img/kit/11-servo-taping.jpg)

Eemalda kahepoolse teibi eraldamiskile:

![Servo taping](img/kit/13-servo-tape-peeling.jpg)

Aseta servod tasapinnale ning suru üksteise vastu:

![Servo taping](img/kit/14-servos-aligned.jpg)

Niiviisi saad servod üksteise külge ühendatud üsna täpselt:

![Servo taping](img/kit/15-servos-taped.jpg)

Lisa mõlemale servole veel kahepoolset teipi:

![Servo taping](img/kit/16-servos-tape-peeling.jpg)

Suru servod eelnevalt kokku monteeritud raamile:

![Servos attached](img/kit/17-servos-attached.jpg)

Lisa teine kere plaat ning kinnita see poltidega:

![Bottom attached](img/kit/18-bottom-attached.jpg)


###Saha monteerimine

Prindi saha šabloon kleebitavale paberile. Kleebi prinditud šabloon alumiiniumlehe kaitsekilele. Lõika plekikääridega välja sahk. Aseta sahk katkendjoone järgi kruustangide vahele nagu näidatud pildil:

![Bottom attached](img/kit/20-plow.jpg)

Vääna väljaulatuv osa 90 kraadi:

![Bottom attached](img/kit/21-plow.jpg)

Eemalda sahk kruustangide vahelt ning voldi sahk käsitsi kokku:

![Bottom attached](img/kit/22-plow.jpg)

Kruustangide abil suru voltimisjoon veelgi rohkem kokku:

![Bottom attached](img/kit/23-plow.jpg)

Vääna väljaulatuv osa 45 kraadi:

![Bottom attached](img/kit/24-plow.jpg)

Vaheta pooled ning suru ka teine pool kokku:

![Bottom attached](img/kit/25-plow.jpg)

Puuri augud 3mm puuri abil punasega näidatud punktidesse:

![Bottom attached](img/kit/26-plow.jpg)

Eemalda kile koos šablooniga:

![Bottom attached](img/kit/27-plow.jpg)

Sahk ongi nüüd välja lõigatud:

![Bottom attached](img/kit/28-plow.jpg)

Monteeri sahk roboti kerele poltide abil:

![Bottom attached](img/kit/29-plow.jpg)






###Aju ühendamine

Kuna tütarplaadi jootmisel võib nii mõndagi nihu minna peaks tütarplaati enne emaplaadi külge ühendamist hoolikalt kontrollima. CHIP-i toiteploki võib üsna kergesti maha põletada kui näiteks CHIP käivitada nii et 5V rada või 3.3V rada on lühises maaga.

Lõika termorüüžist ~1cm pikkused jupid ning kata nendega fototransistorid:

![Enemy sensors](img/kit/42-enemy-sensors-covered.jpg)

Kasuta välgumihklit, et termorüüzi kuumutada. Selle tulemusena peaks termorüüž olema fikseeritud fototransistori suhtes:

![Enemy sensors](img/kit/43-enemy-sensors-shrunk.jpg)

Ühenda CHIP tütarplaadi külge nii et päised oleks kohakuti ning lüliti oleks USB pesa poolel.

![Enemy sensors](img/kit/44-attaching-daughterboard.jpg)

Ühenda aku tütarplaadi aku päise külge nii, et aku positiivne juhe (tüüpiliselt punane) jääb lüliti poole:

![Battery connected](img/kit/45-battery-connected.jpg)

Aku ühendamisel peab olema erakordselt tähelepanelik kuna aku tagurpidi ühendamisel kahjustub CHIP-i toiteplokk!

Aku fikseerimiseks kasuta kahepoolset teipi, vajadusel püga CHIP-ilt väljaulatuvaid jalgu mis võivad akusse augu lüüa:

![Taping battery](img/kit/47-taping-battery.jpg)

Roboti aju kokku monteerituna:

![Brain assembled](img/kit/48-brain-assembled.jpg)

Servomootorite juhtmete pakkimiseks kasuta pildil näidatud varianti:

![Wrapping servo wires](img/kit/50-wrapping-servo-wires.jpg)

Veendudes, et akut liiga tugevalt kokku ei surutaks fikseeri aju kere suhtes mutrite abil:

![Brain fixed](img/kit/52-brain-fixed.jpg)


###Joonejälgimisandurite ühendamine

Poltide ning mutrite abil monteeri joonejälgimisandurid saha külge:

![Line sensors](img/kit/31-line-sensors-attached.jpg)

Eemalda parempoolne ratas ning ühenda jooneandurite LED-id servo päiste kõrvale ning fototransistorid ratta taha peitu jäävate päiste külge. Midagi halba ei juhtu kui sensorid tagurpidi ühendada:

![Line sensors wired](img/kit/53-line-sensors-wired.jpg)


###Robot valmis

Viimane samm on veel kinnitada rattad kruvidega:

![Robot assembled](img/kit/60-robot-assembled.jpg)

Roboti käivitamiseks lülita sisse tütarplaadil olev lüliti, see on aku mehhaaniliselt eraldamiseks robotist selleks et roboti saaks pikemaks ajaks hoiustada kahjustamata akut. Vajadusel vajuta ettevaatlikult korraks ka CHIP-il olevat power on nuppu:

![Powering on](img/kit/61-powering-on.jpg)

Selle tulemusena peaks CHIP-i micro-USB pesa kõrval olevad valgusdioodid sisse lülituma.
